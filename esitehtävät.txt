Backend
-------

Luo REST-rajapinta todo-ohjelmalle. Rajapinnan kautta tulee pystyä:
- Luomaan, päivittämään ja poistamaan todo-kirjauksia
- Listaamaan avoimet todot
- Listaamaan valmiit todot

Meillä backend-hommia tehdään Python+Django -kombolla. Toivoisimmekin, että käyttäisit näitä teknologioita tehtävän toteutuksessa. Voit käyttää myös lisäkirjastoja halutessasi.

Tekoälytyökalujen käyttö on sallittu vain tiedonhakuun, ei koodin generointiin. Kirjoitathan koodin käsin.


Frontend (Föli-rajapinta)
-------------------------

Turun seudun joukkoliikenteen reaaliaikainen pysäkkidata on saatavissa rajapinnasta, jonka kuvaus löytyy osoitteesta http://data.foli.fi/doc/siri/v0/sm Pähkinänkuoressa:

- Jokaisella pysäkillä on numero ja nimi. Luettelo kaikista pysäkeistä löytyy osoitteesta http://data.foli.fi/siri/sm/
- Pysäkin reaaliaikaiset saapumistiedot saa haettua pysäkkinumerolla, esim. http://data.foli.fi/siri/sm/164

Luo Reactilla yksinkertainen pysäkkinäyttö, johon voi syöttää haluamansa pysäkkinumeron. Jos numerolla löytyy pysäkki, pysäkkinäyttö näyttää valitun pysäkin nimen sekä seuraavaksi saapuvista linja-autoista vähintään seuraavat tiedot:

- Päätepysäkki (destinationdisplay)
- Aikataulun mukainen saapumisaika
- Onko auto etuajassa vai myöhässä ja kuinka paljon (minuutin tarkkuudella)

Sovelluksen tulisi myös:
- päivittää pysäkkidata joko automaattisesti tietyin aikavälein tai käyttäjän napista painamalla
- antaa käyttäjän syöttää uusi pysäkkinumero ja päivittää tiedot siirtymättä pois pysäkin tiedoista

Tekoälytyökalujen käyttö on sallittu vain tiedonhakuun, ei koodin generointiin. Kirjoitathan koodin käsin.
